---
published: true
title: "קאט דה בולשיט: לאן באמת הלכו תקציבי משרד התרבות תחת מירי רגב?"
banner: /assets/themes/bootstrap/resources/2016-3-31/miri.png
author: צוות מפתח התקציב
day: 31
month: מרץ
year: 2016
profile: /assets/themes/bootstrap/resources/face/team.png
layout: post
tagline: null

---

{% include JB/setup %}

<a href="http://www.mako.co.il/news-channel2/Economy-Newcast-q1_2016/Article-fc4133ae6e8b351004.htm?sCh=9d706603e7478110&pId=25483675" target="_blank">![](/assets/themes/bootstrap/resources/2016-3-31/video.png)</a>

<a href="http://www.mako.co.il/news-channel2/Economy-Newcast-q1_2016/Article-fc4133ae6e8b351004.htm?sCh=9d706603e7478110&pId=25483675" target="_blank">נתונים אלו התפרסמו גם ב"תכנית חיסכון" בערוץ 2 בתאריך 27.3.16</a>

מאז נכנסה לתפקידה כשרת התרבות, הרבתה מירי רגב לצאת בהצהרות תקיפות התומכות בשינוי סדרי העדיפויות בתקציבי התרבות, ובכך חוללה סערה ציבורית. אך האם ההכרזות הלוחמניות שלה באו ביטוי בשטח?

כדי לבחון זאת, ניתחנו את נתוני תקציב משרד התרבות בשנת 2015 , בהשוואה לשנים קודמות, . ביקשנו לברר האם היו שינויים של ממש בתקציבי התמיכות של משרד התרבות מאז כניסתה של מירי רגב למשרד. נתוני התמיכות מוצגים באתר מפתח התקציב ולקוחים מפורטל התמיכות הממשלתי של משרד האוצר.  בסיסי הנתונים המלאים זמינים וניתנים להורדה [בקישור הבא](http://data.obudget.org/login?next=http%3A%2F%2Fdata.obudget.org%2Fqueries%2F428).

תחילה, בחנו את ההבדלים ברמת התקנות התקציביות, על מנת להשוות את הקצאת הכספים לנושאים השונים. כפי שניתן לראות מהטבלה, בניגוד להצהרותיה של רגב, במרבית הנושאים לא חלו שינויים משמעותיים מאז כניסתה לתפקיד.. בין הנושאים שגדלו ניתן למצוא את התמיכה בתרבות ערבית, תרבות בנגב ומענק ירושלים לתרבות. לעומת זאת, ההשקעה בפרסי תרבות ואמנים עצמאיים צנחו.

<iframe src="http://data.obudget.org:80/embed/query/431/visualization/453?api_key=4bf5c027816dfa2841bf4fc33e446f0500b6df43" width="720" height="600"></iframe>

בנוסף, בחנו ספציפית את רשימת כל הגופים הנתמכים. שוב, בניגוד להצהרותיה של השרה רגב, גופי התרבות המרכזיים, כמו התזמורת הפילהרמונית, האופרה הישראלית, בית לסין והבימה - דווקא נהנו מעלייה בתיקצוב בתקופת רגב. בין הגופים שנפגעו בשנת 2015, ניתן למצוא את הקרן החדשה לקולנוע וטלוויזיה ומרכז הספר והספריות בישראל.

<iframe src="http://data.obudget.org:80/embed/query/434/visualization/456?api_key=301f708b224581f53bda7298f90251148610667f" width="720" height="600"></iframe>

בשנת  2015 משרד התרבות העביר כספי תמיכות ל-50 גופים שלא קיבלו תמיכות בשנת 2014. בין אירגונים אלו ניתן למצוא אירגוני יהדות (המכון הבינלאומי ליהדות חילונית והתנועה המסורתית) ועמותות שפועלות במגזר הערבי (סיראג בכפר ראמה, באב אל חארה בטמרה, אלביר בועדי ערה ועוד). מקבל התמיכה הגבוהה ביותר מביניהם הוא קבוצת התיאטרון של רות קנר ("עלילה מקומית") שקיבלה 1,214,934 ש"ח.

<iframe src="http://data.obudget.org:80/embed/query/433/visualization/455?api_key=e13a622ad24eb9c8447b52c3dfee0dbed8b23a39" width="720" height="600"></iframe>

<iframe src="http://data.obudget.org:80/embed/query/435/visualization/457?api_key=d68ac1525d77b8958b0458ace5b6d38ec7cbbd7c" width="720" height="600"></iframe>

נתון מעניין נוסף עולה מתוך [דו"ח ההתקשרויות לשנת 2015 שפרסם משרד התרבות](https://foi.gov.il/he/node/2242/). בין היתר, עולה מהדו"ח שהמשרד הוציא כ22 מיליון ש"ח בשנת 2015 על סבסוד תרבות לאזרחים ותיקים. בפועל, כ70% מתוך הסכום הכולל, מועברים ל4 מוסדות בלבד: הקאמרי, הבימה, בית ליסין ויידישפיל.

![](/assets/themes/bootstrap/resources/2016-3-31/table.png)

לסיכום, מניתוח הוצאות משרד התרבות בפועל בשנת 2015, נראה שהצהרותיה של השרה מירי רגב (בין אם מסכימים איתן או לא), אינן מגובות במעשים, לפחות עד כה.

חשוב לזכור, עם זאת, שהשרה רגב נכנסה לתפקידה באמצע השנה, ולכן ייתכן שבחלק מהמקרים היכולת שלה להשפיע הייתה מוגבלת. ועדיין, לאור הצהרותיה הלוחמניות, ובהינתן שההחלטה על חלוקת התקציבים בין הנושאים השונים נמצאת בגדר סמכותה, כן ניתן היה לצפות לראות שינויים מסויימים בחלוקת התקציב. בנוסף, חשוב לציין שכל התמיכות אושרו מספר חודשים לאחר כניסתה לתפקיד, ומרביתן אושרו רק לאחר חודש נובמבר 2015.

בתגובה לכתבה התחייבו משרד התרבות והשרה רגב כי בשנת 2016 נראה את יישום ההצהרות הדרמטיות בדבר חלוקה מחדש לטובת הפריפריה. אנחנו מבטיחים לעקוב.